<!DOCTYPE html>
<html>
<head>
<meta http-equiv="content-type" content="text/html; charset=utf-8" />
<title>Pieski</title>
<meta name="keywords" content="" />
<meta name="description" content="" />
<link href="styles.css" rel="stylesheet" type="text/css" />
</head>
<body>

<div id="contmain">
<div id="left1">
	<div id="right1">
<div id="header">
 <div id="logo">
	
	
	</div>
	<div id="menu">
		<ul>
			<li><a href="index.html">Strona Główna</a></li>
			<li><a href="podstrona1.html">Czym są pieski?</a></li>
			<li><a href="Rozroznienie.html">Na co możemy je rozróżnić?</a></li>
			<li><a href="Owczarek.html">Owczarek Niemiecki</a></li>
			<li><a href="Ciekawostki.html">Ciekawostki</a></li>
		</ul>
	</div>	

</div>

<div id="page">
	
	<div id="content">
		<div class="post">
			<h1 class="title"><a href="#">Owczarek Niemiecki</a></h1>
		  <div class="entry">
			    <p>Owczarek niemiecki – jedna z ras psów należąca do grupy psów pasterskich sklasyfikowana do sekcji psów pasterskich (owczarskich). Według klasyfikacji FCI podlega próbom pracy. Zaliczany do psów obronnych. Typ wilkowaty.<br />
                <p>Kiedy w Europie Środkowej rozwinął się ruch kynologiczny, a jednocześnie rozwój miast pociągnął za sobą wzrost przestępczości, zrodziło się zainteresowanie psem służbowym. W Niemczech utworzono związek, którego celem było popieranie hodowli psów owczarskich, w których widziano dobry materiał na psa służbowego dla wojska i policji. Związek ten nazywał się Phylax.

Po ośmiu latach działalności Phylaksu powstał nowy związek, utworzony przez rotmistrza Maxa von Stephanitza 3 kwietnia 1899 roku. Kiedy von Stephanitz wraz ze swoim przyjacielem Arturem Mayerem był w Karlsruhe na wielkiej ogólnokrajowej wystawie hodowlanej, ich uwagę zwrócił jeden z prezentowanych na tej wystawie psów. Był to pracujący owczarek w typie pierwotnym, silny, wytrzymały i sprężysty. Pies nazywał się Hektor Linksrhein i stał się nowym nabytkiem von Stephanitza do jego psiarni w Grafrath. Hodowca nadał mu nowe imię Horand von Grafrath i zarejestrował go pod numerem 1 w księdze hodowlanej owczarków niemieckich.

Właściciel psa opisał go słowami: "Horand ucieleśniał dla entuzjastów rasy spełnienie ich najdroższych marzeń. Był to pies, jak na te czasy, duży (61 cm), o potężnej budowie, pięknych liniach i szlachetnej głowie. Był silny i sprężysty, jak stalowy drut. Jego wspaniałej budowie odpowiadał charakter. Horand był cudowny w posłusznej wierności dla swego pana, był prostolinijny i szczery. Miał naturę gentlemana, połączoną z nieograniczoną pasją życia i pracy. Mimo że nie przeszedł gruntownej tresury w młodym wieku, był przy boku swego pana uważny na jego najmniejsze skinienie. Pozostawiony sam sobie, stawał się skończonym rozrabiaką i niepoprawnym prowokatorem bójek. Zawsze dobrze usposobiony wobec spokojnych ludzi, nieufny, ale nieulękły wobec obcych, uwielbiał dzieci. Jego błędy w zachowaniu były wadami wychowania, nigdy skłonnościami charakteru. Horand cierpiał po prostu na nadmiar niespożytej energii, był szczęśliwy i wniebowzięty, kiedy ktoś się nim zajął – był wtedy najszczęśliwszym z psów."

Max von Stephanitz swoje założenia hodowlane oraz doświadczenia związane z tym przedsięwzięciem opisał w monografii Der Deutsche Schäferhund in Wort und Bild.

Od chwili odkrycia Horanda von Stephanitz i jego współpracownicy rozpoczęli poszukiwanie suk, u których występowały cechy zbliżone do Horanda, aby rozpowszechnić jego typ. Wstępnie selekcjonowano szczenięta tuż po urodzeniu, a końcowa selekcja następowała w wieku, kiedy ich charakter, temperament i budowa mogły być ostatecznie ustalone.

Hodowlę owczarka niemieckiego budowano na Horandzie i jego potomkach, stosując chów wsobny i ostrą selekcję potomstwa. Nowa krew do chowu wsobnego była wprowadzana przez suki, zawsze jednak pochodzące z użytkowych gniazd pasterskich. W wyniku chowu krewniaczego i upodobań niektórych hodowców do dużych psów hodowla owczarka przybrała w pierwszym ćwierćwieczu XX stulecia nie taki kierunek, jaki obrali założyciele rasy. Około 1925 roku psy tej rasy stały się zbyt wysokie, kwadratowe i niezgrabne, brak im było cech postrzeganych przez Stephanitza jako idealne. Notowano ponadto coraz więcej wad charakteru oraz mnożyły się braki w uzębieniu. W roku 1922 Max von Stephanitz wprowadził system regularnych przeglądów licencyjnych, na których analizowano i przeprowadzano surową krytykę każdego kandydującego do rozpłodu psa, z dokładnym opisem i poleceniem, jak go hodować.

W roku 1925 odbyła się we Frankfurcie nad Menem wystawa, na której poddano surowej ocenie owczarki i wyselekcjonowano osobniki, mające mieć od tej pory najsilniejszy wpływ na kształtowanie rasy według założeń von Stephanitza. Zwycięzcą wystawy został pies Klodo von Boxberg.

Po II wojnie światowej ze względu na złą sławę Niemiec w krajach alianckich owczarka niemieckiego zaczęto nazywać owczarkiem alzackim.</p>
			      
							 
		  </div>
		</div>
	</div>
	
	<div id="sidebar2" class="sidebar">
		<ul>
			<li>
				<h2>Historyjki i bajki</h2>
				<ul>
					<li><a href="Pies.html">Pies żył w lesie</a></li>
					<li><a href="Pip.html">Bajka o Pip</a></li>
					<li><a href="Wierszyk.html">Wierszyk</a></li>
				</ul>
			</li>
			<li>
				<h2>Jak to jest z psami?</h2>
				<ul>
					<li><a href="Obowiazki.html">Obowiązki prawne</a> </li>
					<li><a href="Jakiego.html">Jakiego psa wybrać?</a> </li>
					<li><a href="Energia.html">Zapotrzebowanie energetyczne ze względu na wagę</a></li>
				</ul>
			</li>
			
		</ul>
	</div>
	<div id="bottom" style="clear: both;"></div>
</div>

<div id="footer">
	 <p>Strona została wykonana przez Bartosza Bobina 

</p>
		<p> <a href="https://pl.wikipedia.org/wiki/Owczarek_niemiecki">Źródło</a></p>
</div>
</div>
</div>
</div>

</body>
</html>